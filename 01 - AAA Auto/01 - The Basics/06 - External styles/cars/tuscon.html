<!DOCTYPE html>
<html lang="cs">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Hyundai Tucson, 2018</title>
    <link rel="stylesheet" href="../styles.css" />
  </head>
  <body>
    <div class="link-wrapper back-link">
      <a class="link" href="../index.html">Zpět</a>
    </div>
    <div class="blue main-title">Hyundai Tucson, 2018</div>
    <div class="section">
      <div class="title">Obsah</div>
      <div class="link-wrapper">
        <a class="link" href="#koupit">Proč koupit</a>
      </div>
      <div class="link-wrapper">
        <a class="link" href="#uvodem">Úvodem</a>
      </div>
      <div class="link-wrapper">
        <a class="link" href="#vybava">Výbava</a>
      </div>
      <div class="link-wrapper">
        <a class="link" href="#design">Design</a>
      </div>
      <div class="link-wrapper">
        <a class="link" href="#spotreba">Spotřeba</a>
      </div>
      <div class="link-wrapper">
        <a class="link" href="#vlastnosti">Jízdní vlastnosti</a>
      </div>
      <div class="link-wrapper">
        <a class="link" href="#bezpecnost">Bezpečnost</a>
      </div>
      <div class="link-wrapper">
        <a class="link" href="#prakticnost">Praktičnost</a>
      </div>
      <div class="link-wrapper">
        <a class="link" href="#komfort">Komfort</a>
      </div>
      <div class="link-wrapper">
        <a class="link" href="#naklady">Provozní náklady</a>
      </div>
    </div>
    <div class="section" id="koupit">
      <div class="title">Proč koupit</div>
      <div class="paragraph">
        Elegantní vzhled, Bohatá výbava, Dobrý vnitřní prostor, Cestovní komfort, Dobré odhlučnění
      </div>
    </div>
    <div class="section" id="uvodem">
      <div class="title">Úvodem</div>
      <div class="paragraph">
        U svého kompaktního SUV experimentuje korejská automobilka Hyundai se jmény. Předchozí
        generace se totiž jmenovala ix35, generace třetí se ale vrátila k původnímu označení Tucson,
        které nesla generace první. Upřímně, třetí generaci jméno Tucson určitě sluší, tak nějak
        totiž koresponduje s jejím elegantním a mohutnějším vzhledem. Auto působí dospělým a
        hodnotným dojmem, určitě podle nás vypadá jako dražší vůz, než kolik ve skutečnosti stojí.
        Stejně jako předchůdce se Tucson vyrábí ve slezských Nošovicích, je to tedy vlastně takový
        "našinec".
      </div>
      <div class="paragraph">
        Celkově je Tucson velmi solidní auto, na jehož adresu směřuje jen minimum výtek. Kromě
        nadčasového elegantního designu, který se při faceliftu v roce 2018 změnil jen decentně,
        vyniká Tucson především jízdním pohodlím a dobrým vnitřním prostorem pro posádku. V
        interiéru je dostatek místa ve všech směrech, i když jde o kompaktní SUV, cestující tu
        rozhodně nebudou strádat a Tucson uvnitř dostojí určitým slibům, na které láká robustní
        zevnějšek. Interiér také potěší svým provedením: použité materiály jsou kvalitní a Tucson
        lze vybavit i opravdu komfortními prvky, jako třeba kožené čalounění nebo vyhřívaná sedadla
        a to i ta vzadu, což není v této kategorii úplně obvyklý jev. Vnitřek působí až lehce
        prémiovým dojmem, interiér Tucsonu je příjemné místo. S faceliftem se interiér výrazněji
        změnil a působí modernějším dojmem, najdeme tu například i kvalitnější infotainment.
      </div>
      <div class="paragraph">
        Z hlediska jízdního projevu nabízí toto korejské SUV hlavně na velmi dobrý komfort. Kvalitní
        je kompletní odhlučnění Tucsonu, konstruktéři zapracovali i na utlumení hluku od vozovky.
        Auto řidiče nabádá spíše k pozvolnému jízdnímu stylu. Podvozek sice působí jistým dojmem,
        ale snaha o velmi dynamickou jízdu se mu příliš nelíbí, byť ji zvládne. Při běžném tempu ale
        působí Tucson až neuvěřitelně relaxovaně a řidič z něj může mít pocit, jako že řídí i
        podstatně větší vůz.
      </div>
      <div class="paragraph">
        Paleta motorů je asi přesně taková, jakou bychom očekávali. Základem, který volí nenároční
        zákazníci, je atmosférický benzínový motor 1.6 GDI s výkonem 99 kW, po modernizaci pak 97
        kW. Jde o důstojnou motorizaci, ale Tucsonu sluší hlavně silnější motory s přeplňováním.
        Benzínovou alternativou je v tomto případě agregát 1.6 T-GDI s výkonem 129 a po modernizaci
        130 kW. Ten už lze kombinovat s pohonem všech kol či automatickou převodovkou. U dieselů byl
        základem motor 1.7 CRDi s 85 kW, který byl později nahrazen modernějším agregátem 1.6 CRDi.
        Ten opět začíná na 85 kW a tato varianta může mít jen pohon předních kol a manuální
        převodovku. Verze s výkonem 100 kW je vyhrazena vrcholné výbavě, to pak je samozřejmostí i
        pohon všech kol a za příplatek se dodává automat. Vrchol nabídky tvoří agregáty 2.0 CRDi -
        původně se 100 a 135 kW, po modernizaci zbyl jen silnější dvoulitr a výkon mírně stoupl na
        136 kW. Dva nejsilnější diesely (1.6 CRDi 100 kW a 2.0 CRDi) mohou být po faceliftu
        kombinovány i s mild-hybridním ústrojím, které snižuje spotřebu paliva. Kromě toho lze od
        roku 2019 Tucson objednávat i ve sportovněji střiženém provedení N-Line.
      </div>
    </div>
    <div class="section" id="vybava">
      <div class="title">Výbava</div>
      <div class="paragraph">
        Hyundai Tucson je už od základu vcelku bohatě vybavené kompaktní SUV a třeba oblíbená výbava
        Trikolor obsahuje opravdu vše, co může běžně majitel potřebovat. Vyšší stupně Traveller a
        Style pak přináší i některé opravdu pokročilé a luxusní prvky.
      </div>
    </div>
    <div class="section" id="design">
      <div class="title">Design</div>
      <div class="paragraph">
        Vzhled Hyundai Tucson je velmi nadčasový, což je potvrzeno i tím, že facelift z roku 2018
        toho na vnějším designu auta změnil pramálo. Více se měnil interiér, ten po faceliftu působí
        ještě hodnotnějším a elegantnějším dojmem, než před tím. Modernější je tu především
        uspořádání palubní desky a středového tunelu s velkým dotykovým displejem infotainmentu.
      </div>
    </div>
    <div class="section" id="spotreba">
      <div class="title">Spotřeba</div>
      <div class="paragraph">
        Čtyřválcové motory nabízené pro Tucson jsou dostatečně silné a s autem si dobře poradí. Na
        druhou stranu je docela znát, že je Tucson vcelku mohutné kompaktní SUV, což se trochu
        projevuje i ve spotřebě paliva. Vznětové varianty umí být relativně úsporné, ale vyžaduje to
        opravdu klidný a předvídavý jízdní styl, jinak spotřeba stoupá nad hranici osmi litrů na 100
        kilometrů. Benzínové varianty mohou být ještě o něco náročnější.
      </div>
    </div>
    <div class="section" id="vlastnosti">
      <div class="title">Jízdní vlastnosti</div>
      <div class="paragraph">
        Hyundai Tucson se soustředí především na jízdní pohodlí, takže u jízdních vlastností jde
        především o jistotu a dobrou ovladatelnost. Obojí Tucson rozhodně nabízí. Řízení je v běžném
        režimu možná trochu lehké, ale u takto zaměřeného vozu nejde podle nás o jakoukoli vadu.
        Sportování rád přenechá Tucson jiným, nebo těm, kdo zvolí variantu N-Line, která přeci jen
        dostala trochu odlišné naladění a u které už klidně může přijít ke slovu i sportovní režim.
      </div>
    </div>
    <div class="section" id="bezpecnost">
      <div class="title">Bezpečnost</div>
      <div class="paragraph">
        Pro vcelku mohutné kompaktní SUV je pětice hvězdiček v nárazových testech Euro NCAP v
        podstatě povinností, kterou si Tucson v roce 2015 splnil. Auto má velmi dobrou úroveň
        ochrany posádky a také dobrou bezpečnostní výbavu. Ta je o něco lepší u variant po
        faceliftu, přičemž ale platí, že ty nejpokročilejší asistenční systémy jsou výsadou nejvyšší
        výbavy.
      </div>
    </div>
    <div class="section" id="prakticnost">
      <div class="title">Praktičnost</div>
      <div class="paragraph">
        Hyundai Tucosn je krásně prostorné SUV, posádka si v něm může připadat skoro jako ve voze o
        třídu větším. Zavazadlový prostor má standardní objem 513 litrů, což platí pro vůz vybavený
        lepící sadou, s rezervou objem trochu klesá - dojezdové kolo znamená 484 litrů. U
        mild-hybridních verzí pak musíte obětovat jak rezervu tak trochu z místa v zavazadelníku,
        výsledný objem je ale stále solidních 459 litrů. Tato čísla také napovídají, že změny v
        prostornosti se týkají pouze prostoru pod dvojitou podlahou zavazadlového prostoru, běžně
        používaný objem zůstává zachován a je velmi dobře využitelný.
      </div>
    </div>
    <div class="section" id="komfort">
      <div class="title">Komfort</div>
      <div class="paragraph">
        O komfort posádky se stará nejen dobré odpružení, které umí i s většími koly slušně
        filtrovat nerovnosti rozbitých vozovek, ale také povedené odhlučnění motorů i dalších prvků
        a také dobrá výbava. Chválíme prostorná a pohodlná sedadla, která mohou mít dokonce i vzadu
        vyhřívání. Odvětrávání je ale vyhrazeno pouze cestujícím vpředu.
      </div>
    </div>
    <div class="section" id="naklady">
      <div class="title">Provozní náklady</div>
      <div class="paragraph">
        Z hlediska provozních nákladů je Hyundai Tucson asi typickým zástupcem své třídy. Jak z
        hlediska spotřeby paliva či výdajů za servis je tu přeci jen třeba počítat s trochu vyššími
        částkami, než v případě klasických kompaktních hatchbacků, ale z běžných nákladů u
        kompaktních SUV Tucson nijak nevybočuje.
      </div>
    </div>

    <div class="link-wrapper">
      <a class="link" href="#">Nahoru</a>
    </div>
  </body>
</html>
