<!DOCTYPE html>
<html lang="cs">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Přezouvání na letní pneumatiky</title>
    <link rel="stylesheet" href="../styles.css" />
  </head>
  <body>
    <div class="link-wrapper back-link">
      <a class="link" href="../index.html">Zpět</a>
    </div>
    <div class="blue main-title">Přezouvání na letní pneumatiky</div>
    <div class="main-image">
      <img src="../assets/prezouvani-banner.jpg" />
    </div>
    <div class="section">
      <div class="paragraph bold">
        Přichází čas přezouvání na letní pneumatiky. Poradíme, jak neudělat chybu..
      </div>
      <div class="paragraph">
        S jarem opět drtivá většina motoristů řeší přezouvání na letní pneumatiky. Výměna obutí vozu
        je pro mnohé naprosto rutinní záležitostí, ale přesto existuje řada rad, kterými je dobré se
        řídit. Díky jejich dodržení budete jezdit bezpečně a ekonomicky.
      </div>
      <div class="paragraph">
        Přezouvání zimního a letního obutí je sice rutina, ale i přesto se na ní dá sem tam něco
        zkazit. Otázek kolem přezouvání je ale více, mnoho řidičů například řeší, kdy je vhodná doba
        pro přezutí, a zda si například pneumatiky zvládnou vyměnit sami, či nechat tento úkon na
        odbornících.
      </div>
    </div>

    <div class="blue main-title">Kdy přezout?</div>
    <div class="section">
      <div class="paragraph">
        Povinnost mít na všech čtyřech kolech osobního vozu nazuté zimní pneumatiky platí v České
        republice vždy od 1. listopadu do 31. března, tedy po pět měsíců v roce. Zákon nutně neříká,
        že musí být zimní pneumatiky na voze vždy, ale vyžaduje je v případech, kdy je na vozovce
        sníh, led, námraza, nebo v případě, že lze předpokládat, že tyto situace nastanou. Typicky
        se mluví o případech, kdy teplota klesne pod 4 °C, sněží nebo prší při nízkých teplotách a
        podobně.
      </div>
      <div class="paragraph">
        Letošní mírná zima tedy možná dovolila provoz i bez přezouvání a to především v našem
        hlavním městě, kde se sníh vyskytl jen po několik dní. I přesto však letos podle statistik
        přezulo rekordní množství řidičů, asi 80 %. A ti všichni budou přezouvat zpět, protože jízda
        na zimních pneumatikách v létě není o nic lepší nápad, než jízda s letními na sněhu.
      </div>
      <div class="paragraph">
        Na otázku, kdy přezout, neexistuje jednoznačná odpověď, ale obecně se mluví o situaci, kdy
        celodenní teploty stabilně překračují 7 °C. Řidiči, kteří jsou ochotni nechat vůz v garáži v
        případě zhoršených podmínek, tak vlastně mohou přezouvat třeba již od půlky března, kdy
        teploty pod tuto hranici v řadě míst klesají už jen v noci. V horských oblastech je
        samozřejmě dobré s přezouváním ještě počkat.
      </div>
      <div class="paragraph">
        Od konce března vám ovšem už zákon zimní pneu nenařizuje, budete se muset spolehnout na svůj
        vlastní rozum. Ale částečně i na dopravní značení. Dopravní značka "Zimní výbava"
        přikazující povinnost mít na autě zimní pneumatiky by totiž nově měla platit celoročně s
        tím, že její platnost mohou upravovat třeba dodatkové tabulky. Takže pozor na to.
      </div>
    </div>

    <div class="blue main-title">Proč vlastně přezouvat?</div>
    <div class="section">
      <div class="paragraph">
        Zimní pneumatiky jsou vyráběné z měkčích směsí s lepší přilnavostí za nízkých teplot, mají
        složitější vzorek pro lepší záběr na sněhu a řadu dalších konstrukčních úprav, které
        zlepšují jejich výkony v zimě.
      </div>
      <div class="paragraph">
        V létě ale tato konstrukční řešení naopak funkčnost pneumatik omezují. Při vyšších teplotách
        směs a konstrukce zimní pneumatiky měkne, což může vést ke zhoršení přilnavosti a především
        brzdných schopností pneumatiky.
      </div>
      <div class="paragraph">
        V létě se zimní pneumatiky kvůli své měkčí směsi více opotřebovávají, což znamená, že je
        vlastně využíváte neekonomicky. Navíc má zimní obutí větší jízdní odpory, které rostou právě
        s teplotou pneumatiky - to zvyšuje spotřebu paliva a opět nutí řidiče sáhnout hlouběji do
        kapsy. V neposlední řadě jsou také zimní pneumatiky kvůli své konstrukci hlučnější než obutí
        letní. Přezutím na letní pneumatiky si tak zajistíte bezpečnější jízdní vlastnosti vozu,
        větší komfort, ale především nižší provozní náklady.
      </div>
    </div>

    <div class="blue main-title">Jaké pneumatiky vybrat?</div>
    <div class="section">
      <div class="paragraph">
        Odborníci doporučují provoz jedné sady pneumatik zhruba po čtyři sezóny, nebo dokud má dezén
        dostatečnou hloubku, která je v případě těch letních minimálně 1,6 mm. Pokud tedy již starší
        letní sada dosloužila, je z důvodů bezpečnosti a ekonomiky provozu vhodné uvažovat o nové.
      </div>
      <div class="paragraph">
        Pneumatiky vybírejte v rozměru, který předepisuje výrobce vozidla. Co se značky pneumatik
        týče, řiďte se při výběru výsledky nezávislých testů, které každoročně zveřejňují všemožné
        organizace v Evropě - třeba německý autoklub ADAC.
      </div>
      <div class="paragraph">
        Organizace zveřejňují výsledky testů v nejpoužívanějších rozměrech a odborníci radí, že
        podobné vlastnosti mohou mít pneumatiky o jeden až dva rozměry odlišné. Renomovaní výrobci
        většinou s kvalitou problémy nemívají, na druhou stranu jejich pneumatiky nejsou
        nejlevnější, takže je vhodné z testů vybrat ty, u kterých vyšší cena odpovídá nejlépe
        požadovaným kvalitám (mezi nimi mohou být i životnost nebo spotřeba paliva).
      </div>
      <div class="paragraph">
        Naopak šetřit na obutí za každou cenu také není dobrý nápad. Především neznámé čínské a
        různé supermarketové značky nemusí poskytovat dostatečné bezpečnostní a kvalitativní
        vlastnosti.
      </div>
    </div>

    <div class="blue main-title">Mám přezouvat sám?</div>
    <div class="section">
      <div class="paragraph">
        Mnoho řidičů se s přezouváním pneumatik lopotí samo. Za předpokladu, že letní a zimní sadu
        mají každou na zvláštních discích, vlastně nejde o příliš složitou operaci. Jenže i ta
        vyžaduje odpovídající nářadí. Zručnější zvládnou přezout svůj vůz do hodiny.
      </div>
      <div class="paragraph">
        Ale i hodina investovaného času vlastně může být docela drahá, navíc jednu věc doma určitě
        nezvládnete - vyvážení pneumatik. Ty se totiž neopotřebovávají rovnoměrně a v rámci
        zachování jejich maximální životnosti a také dosažení co nejlepšího jízdního komfortu je
        vhodné při každé výměně sadu pneumatik vyvážit.
      </div>
      <div class="paragraph">
        Pak nehrozí, že začnou kola vozu zejména při vyšších rychlostech nepříjemně vibrovat.
        Vyvážení je přitom v servisech zcela samozřejmou součástí výměny pneumatik. A vzhledem k
        tomu, že jsou na k těmto úkonům pneuservisy vybaveny špičkovými nástroji, zvládnou vše za
        zlomek času, co vy sami před domem nebo někde v garáži. Přitom přezutí u běžných vozů je
        náklad v řádu vyšších stokorun.
      </div>
    </div>

    <div class="link-wrapper">
      <a class="link" href="#">Nahoru</a>
    </div>
  </body>
</html>
