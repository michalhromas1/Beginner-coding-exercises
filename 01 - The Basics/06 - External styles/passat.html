<!DOCTYPE html>
<html lang="cs">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Volkswagen Passat, 2015</title>
    <link rel="stylesheet" href="./styles.css" />
  </head>
  <body>
    <div class="link-wrapper back-link">
      <a class="link" href="./index.html">Zpět</a>
    </div>
    <div class="blue main-title">Volkswagen Passat, 2015</div>
    <div class="section">
      <div class="title">Obsah</div>
      <div class="link-wrapper">
        <a class="link" href="#koupit">Proč koupit</a>
      </div>
      <div class="link-wrapper">
        <a class="link" href="#uvodem">Úvodem</a>
      </div>
      <div class="link-wrapper">
        <a class="link" href="#vybava">Výbava</a>
      </div>
      <div class="link-wrapper">
        <a class="link" href="#design">Design</a>
      </div>
      <div class="link-wrapper">
        <a class="link" href="#spotreba">Spotřeba</a>
      </div>
      <div class="link-wrapper">
        <a class="link" href="#vlastnosti">Jízdní vlastnosti</a>
      </div>
      <div class="link-wrapper">
        <a class="link" href="#bezpecnost">Bezpečnost</a>
      </div>
      <div class="link-wrapper">
        <a class="link" href="#prakticnost">Praktičnost</a>
      </div>
      <div class="link-wrapper">
        <a class="link" href="#komfort">Komfort</a>
      </div>
      <div class="link-wrapper">
        <a class="link" href="#naklady">Provozní náklady</a>
      </div>
    </div>
    <div class="section" id="koupit">
      <div class="title">Proč koupit</div>
      <div class="paragraph">
        Velký vnitřní prostor, Úsporné motory, Až prémiová výbava, Výborný jízdní komfort
      </div>
    </div>
    <div class="section" id="uvodem">
      <div class="title">Úvodem</div>
      <div class="paragraph">
        Volkswagen Passat je naprostou stálicí nabídky německé automobilky a i přes neustále
        rostoucí popularitu vozů SUV zůstává pro zákazníky určitou skálopevnou jistotou ve střední
        třídě. Je to vůz, který je určen těm, kdo po SUV netouží a přitom vyžadují komfortní a
        prostorný automobil s pokud možno i velmi pokročilou výbavou. Passat B8 je oficiálně už
        osmou generací oblíbeného sedanu či kombi od Volkswagenu. Vyrábí se od roku 2014 a coby
        první passat stojí na moderní modulární platformě MQB, kterou se snaží koncern VW používat
        téměř ve všech svých modelech. Byl vůbec prvním větším modelem, který tuto platformu použil.
        Díky ní umí Passat nabídnout bohatý vnitřní prostor i velmi široké možnosti motorizací a
        výbavy. Zároveň jsou jeho kladem i jízdní vlastnosti. Vůbec tak není divu, že Passat B8
        obdržel ocenění Evropské auto roku 2015.
      </div>
      <div class="paragraph">
        Passat je k dispozici v karosářském provedení sedan nebo kombi, byť v minulosti byl k
        dispozici v některých generacích i liftback, nebo sportovnější pětidveřové kupé. To ale
        začal Volkswagen nabízet jako samostatný model Arteon, takže u Passatu zůstaly dvě základní
        karosářské varianty. K tomu je tu verze Alltrack, která dává možnost zákazníkům
        "přičichnout" k SUV vozům. Je to tedy varianta se zvýšenou světlou výškou a plastovou
        ochranou karoserie, která se hodí i do lehčího terénu. Toto provedení je k dispozici
        výhradně jako kombi a dodáváno je jen s vyššími motorizacemi. Celkově je na trhu ojetých
        vozů vzácnější, než běžné varianty, mezi kterými převládá praktické kombi.
      </div>
      <div class="paragraph">
        To umí být opravdu špičkovým rodinným cestovním vozem i manažerským automobilem zároveň.
        Elegantní a konzervativní design nevystupuje z davu, ale působí hodnotně a nadčasově. Velký
        vnitřní prostor znamená, že Passat odveze na dovolenou do vzdálených končin celou rodinu i
        se spoustou zavazadel, zároveň přitom umí posloužit jako rychlý a komfortní dopravní
        prostředek na firemní schůzky třeba napříč celou Evropou. Univerzalita Passatu je z tohoto
        hlediska ohromující a provedení B8 v tom vzhledem k bohaté výbavě a moderním prvkům je
        rozhodně ze všech generací nejdále. Možnosti výbavy se rozšířily ještě po modernizaci,
        kterou Passat prošel v roce 2019. Facelift přinesl jen kosmetické změny designu, ale celkově
        rozšířil dostupnost moderních prvků výbavy. Mnozí budou VW Passat porovnávat s českou Škodou
        Superb, která stojí na obdobné technice a má místy podobné možnosti výbavy. Oproti ní je ale
        model od Volkswagenu v některých detailech prémiovější a nabízí ještě o ždibec lepší
        komfort.
      </div>
      <div class="paragraph">
        Stálicí pod kapotou Passatu jsou motory TDI, ty samozřejmě nemohou chybět ani v generaci B8.
        Základem tu původně byla šestnáctistovka s výkonem 88 kW, ale vždy byly populárnější
        agregáty 2.0 TDI. Výkon u nich je "typický", hodnoty jsou 110, 140 a také 176 kW u verze
        dopované hned dvěma turbodmychadly. U benzínových motorů byl základem čtyřválec 1.4 TSI s
        výkonem 92 kW a v provedení s vypínáním dvou válců (ACT) dokonce 110 kW. Najdeme ale i verze
        s motory 1.8 TSI se 132 kW (ten byl základem u verze Alltrack) a oblíbené pak byly i motory
        2.0 TSI se 162 kW. Špičkou bylo provedení 2.0 TSI s výkonem 206 kW. Už v počátku se objevil
        i plug-in hybrid označovaný GTE, který kombinuje motor 1.4 TSI s elektromotorem pro celkový
        výkon 160 kW. Tato verze slibuje elektrický dojezd 50 km na jedno nabití. Po modernizaci pak
        stoupl dojezd se stejnou sestavou na 70 km podle cyklu NEDC. V běžné nabídce přinesla
        modernizace především změnu v dolní části: zmizela dieselová šestnáctistovka, motor 1.4 TSI
        byl nahrazen agregátem 1.5 TSI Evo se 110 kW. Dvoulitr má od roku 2019 140 nebo 200 kW.
        Dvoulitrová TDI zůstala "na svém".
      </div>
    </div>
    <div class="section" id="vybava">
      <div class="title">Výbava</div>
      <div class="paragraph">
        Passat patří k automobilům s velmi širokou nabídkou příplatkových prvků, ovšem typicky jsou
        na trhu k dispozici lépe vybavené vozy. Je to dáno tím, že tento model slouží pro delší
        cesty a tak si jej zákazníci za tímto účelem původně pořádně "vyšperkovali". Passat B8 může
        mít téměř veškerou v současnosti myslitelnou techniku.
      </div>
    </div>
    <div class="section" id="design">
      <div class="title">Design</div>
      <div class="paragraph">
        Design Volkswagenu Passat je vcelku konzervativní, ale tak přesně to mají jeho zákazníci
        rádi. Nevystupuje nijak z davu, ale je velmi elegantní a decentní, což ocení třeba obchodní
        partneři na jednání. Vzbuzuje jednoduše solidní dojem. Zároveň je nadčasový a to platí i pro
        provedení interiéru, který si k tomu dává záležet na špičkové ergonomii.
      </div>
    </div>
    <div class="section" id="spotreba">
      <div class="title">Spotřeba</div>
      <div class="paragraph">
        Coby standardní kombi a sedan překvapí Passat v době velkých SUV velmi příznivými hodnotami
        spotřeby paliva. Diesely se umí i v praxi při klidné jízdě přiblížit pětilitrové hranici,
        ani nejsilnější motory nemusí překračovat desetilitrovou hodnotu. A to už takové modely mají
        jak pohon všech kol, tak oblíbenou automatickou převodovku DSG.
      </div>
    </div>
    <div class="section" id="vlastnosti">
      <div class="title">Jízdní vlastnosti</div>
      <div class="paragraph">
        Passat nemá být kdovíjakým sportovním vozem, ale jeho jízdní vlastnosti jsou příkladné. Auto
        se chová nezáludně a je dobře čitelné, doslova poslouchá, jak má. Verze s pohonem všech kol
        dodávají Passatu na jistotě, ale i modely s pohonem jen předních kol se chovají výborně. Z
        celého podvozku pak čiší důraz na dlouhodobý komfort.
      </div>
    </div>
    <div class="section" id="bezpecnost">
      <div class="title">Bezpečnost</div>
      <div class="paragraph">
        Passat patří v hierarchii modelů Volkswagen tradičně někam k vrcholu a tak je jasné, že auto
        dostává i velmi bohatou bezpečnostní výbavu. Ta se ještě rozšířila po modernizaci z roku
        2019, ale i před ní nejsou pokročilé asistenční systémy a veškeré bezpečnostní prvky ničím
        neobvyklým. V nárazových testech Euro NCAP získal Volkswagen Passat B8 v roce 2015 plný
        počet pěti hvězdiček.
      </div>
    </div>
    <div class="section" id="prakticnost">
      <div class="title">Praktičnost</div>
      <div class="paragraph">
        Praktičnost je jednou z výrazných světlých stránek VW Passat. Už základních 586 litrů u
        sedanu napovídá, že toho Passat převeze hodně, kombi se pak chlubí objemem 650 litrů a
        varianta Alltrack 639 litrů. Zavazadelník má pravidelný tvar a je tu řada háčků a prvků,
        které usnadní upevnění nákladu. V kabině je pak dostatek odkládacích prostor a posádka má ve
        všech směrech dostatek místa.
      </div>
    </div>
    <div class="section" id="komfort">
      <div class="title">Komfort</div>
      <div class="paragraph">
        Jízdní komfort Passatu je příkladný. Je to auto na skutečně dlouhé cesty, takže kromě
        výtečného vyladění podvozku, který není zbytečně houpavý, ale vyžehlí i velmi nepříjemné
        nerovnosti, tu hrají prim i špičková sedadla. Ta poskytnou výbornou oporu těla, takže z nich
        nebude řidič ani po stovkách kilometrů vystupovat rozlámaný. Výtečné je samozřejmě i
        odhlučnění, což je mimo jiné dáno i velmi dobrou aerodynamikou.
      </div>
    </div>
    <div class="section" id="naklady">
      <div class="title">Provozní náklady</div>
      <div class="paragraph">
        Vzhledem k použité modulární platformě a zmíněné aerodynamice zůstávají provozní náklady VW
        Passat B8 na příznivé úrovní. Aerodynamika se podílí na výborných hodnotách spotřeby paliva,
        ona platforma zase znamená snadný a dostupný servis i širokou nabídku náhradních dílů.
      </div>
    </div>

    <div class="link-wrapper">
      <a class="link" href="#">Nahoru</a>
    </div>
  </body>
</html>
