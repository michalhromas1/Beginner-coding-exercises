<!DOCTYPE html>
<html lang="cs">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Škoda Octavia, 2017</title>
    <link rel="stylesheet" href="../styles.css" />
  </head>
  <body>
    <div class="link-wrapper back-link">
      <a class="link" href="../index.html">Zpět</a>
    </div>
    <div class="blue main-title">Jarní údržba automobilu</div>
    <div class="section">
      <div class="paragraph bold">
        O svůj vůz by se měl majitel starat v průběhu celého roku, ale i přesto nejsou určité
        sezónní úkony žádným nesmyslem. Naopak, především pravidelná prevence v podobě prohlídek
        vozu pomůže zvýšit bezpečnost i ekonomiku provozu auta.
      </div>
      <div class="paragraph">
        S příchodem jara řeší mnoho řidičů hlavně přezouvání zpátky na letní pneumatiky, což je
        opravdu záležitost, kterou doporučujeme neopomenout. Zimní pneumatiky v létě nefungují tak,
        jak by měly, jejich směs je měkká, zvyšuje spotřebu, opotřebení pneumatik a nakonec i
        zhoršuje jízdní vlastnosti.
      </div>
      <div class="paragraph">
        Je trochu zvláštní, že zákon v létě vlastně možnost použití zimních pneumatik připouští,
        zatímco naopak je to mnohem složitější. Každopádně že je jízda na zimních pláštích nevhodná,
        si drtivá většina řidičů uvědomuje.
      </div>
      <div class="paragraph">
        Řidiči však často opomínají ostatní úkony údržby vozu spojené s příchodem jarní sezóny. Ty
        samozřejmě nic nepředepisuje, vše je pouze na majitelích vozů.
      </div>
    </div>

    <div class="blue main-title">Jarní kontrola</div>
    <div class="section">
      <div class="paragraph">
        S příchodem jara se doslova nabízí příležitost zkontrolovat funkčnost svého vozu. Krom
        výměny pneumatik a kontroly stavu jejich dezénu je vhodné nechat například zkontrolovat
        tlumiče, stav podvozku i jiných součástí vozu.
      </div>
      <div class="paragraph">
        Po náročnějším zimním provozu je také například vhodné zkontrolovat stav akumulátoru, na
        jehož kondici se mohly podepsat časté studené starty. Podobně na tom jsou stěrače, které
        mohl led a sníh poškodit více a mohou vyžadovat výměnu. A samozřejmě především u starších
        vozů se mohla zima podepsat i na karoserii.
      </div>
      <div class="paragraph">
        Jarní prohlídky vozů jsou v řadě různých servisů s příchodem tohoto ročního období v rámci
        různých akcí zcela zdarma, jinde si za podobný úkon žádají několik set až tisíc korun. I
        tato menší investice se vyplatí, pravidelnou kontrolou vozu se totiž lze vyhnout větším
        problémům, které bývají na odstranění náročnější.
      </div>
      <div class="paragraph">
        Servisy v rámci jarních prohlídek zdarma samozřejmě spoléhají na to, že u řady vozů nějaké
        ty závady najdou a že si je u nich nechají majitelé vozů odstranit. K tomu vás ale
        samozřejmě návštěvou takové preventivní prohlídky nic nezavazuje, proto se na druhou stranu
        nenechte po prohlídce zdarma zlákat k ukvapeným úkonům.
      </div>
    </div>

    <div class="blue main-title">Speciální pozornost klimatizaci</div>
    <div class="section">
      <div class="paragraph">
        Zvláštní pozornost si před startem letní sezóny vyžaduje klimatizace, která během zimy u
        drtivé většiny aut zcela zahálela. Odborníci doporučují v zimě klimatizaci přeci jenom občas
        na chvilku zapnout, což zajistí jednak promazání všech součástí kompresoru, ale také sníží
        možnost tvorby plísní v systému klimatizace.
      </div>
      <div class="paragraph">
        I pokud jste takto preventivně klimatizaci v zimě čas od času pustili, nechte si ji s
        příchodem jara zkontrolovat. Kabinový filtr může být zanesen od nečistot, které se v zimě
        více rozpouští v tajícím sněhu, zacpání hrozí především, pokud silničáři hodně solili.
        Špinavý filtr je doslova líhní pro bakterie a plísně, které si po zapnutí klimatizace můžete
        vypustit do kabiny.
      </div>
      <div class="paragraph">
        Výparník klimatizace může být dalším zdrojem nepříjemných organismů a také zápachu. Pomůže
        opět odborné vyčištění, které se provádí ultrazvukovým přístrojem a speciálním roztokem,
        tato kombinace zahubí nepříjemné mikroorganismy. Po takovém zásahu bude opět klimatizace
        připravena na letní zátěž.
      </div>
    </div>

    <div class="link-wrapper">
      <a class="link" href="#">Nahoru</a>
    </div>
  </body>
</html>
